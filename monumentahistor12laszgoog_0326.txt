Doc. 159. — An. 1519.

159.
Auno 1519. 9. septembris. Badae.

ludovicus ΙΙ., Hung. etc. rex, Petro Berislavil bano eiusque hominebus
vetat, ne cives mercatoresque zagrabr'enses premant.
Commissio propria domini regis.

Ludouicus dei gracia rex Hungarie et Bohemie etc. Fideli
nostro reverendo in Christo patri domino Petro Beryzlo episcopo
ecclesie wesprimiensis ac regnorum nostrorum Dalmacie, Croacie
et Sclauonie bano salutern et graciam. Graviter admodum conquesti
sunt Maiestati nostre fideles nostri prudentes et circumspecti judex
et jurati ceterique cives et inhabitatores civitatis nostre Montisgre-
censis, qualiter ipsi cives nostri variis injuriis, damnis, oppressio-
nibus et molestacionibus per vos et homines vestros adeo affice-
rentur, ut non auderent tuti et securi civitatem ipsam nostram
exire et neque curn rebus et mercibus eorum, quibus victum acqui-
rere solent, gracia questus et lucri ad fora et nundinas et ad alia
¹ loca necessaria progredi, et licet dedissemus ad vos plerasque pro
ipsis exponentibus litteras nostras preceptorias, eas tamen satis levi-
ter accepissetis, neque eciam modo a civium nostrorum et dicte
civitatis nostre vexacione cessaretis, quod Maiestati nostre non potest
plurimum non displicere et eo magis, quod vestri officii esset eos
eciam ab aliis quibuscumque impetitoribus defensare. Et quoniam
nos nullo modo pati possumus neque volumus, ut civitas ipsa
nostra per vos et homines vestros hoc pacto desoletur, neque quod
ipsi cives nostri tarn gravibus et intollerabilibus injuriis, damnis et
oppressionibus afficiantur, propterea hortamur et requirimus fidelita-
tem vestram, eidemque nichilominus harum serie firmiter eciam
precipiendo committimus et mandamus, quatenus amodo deinceps
a talibus iniuriis, damnis et oppressionibus prefatis civibus nostris
inferendis vos una cum vestris hominibus et familiaribus omnino
abstinere et desistere, immo eosdem cives nostros, prout vestri of-
ficii est, eciam ab aliis quibuscumque impetitoribus tueri et defen-
sare ita et taliter debeatis, ut iidem cives nostri non cogantur arn-
plius pro huiusmodi damnis, injuriis et oppressionibus ipsorum nostre
conqueri Maiestati. Nam alioquin cives ipsos nostros omnibus reme-
diis opportunis contra vim vestram defendere curabimus. Secus
igitur ne feceretis. Presentibus perlectis, exhibenti restitutis. Datum
Bude feria sexta proxima post festum nativitatis beatissime Marie .
virginis. Anno domini millesimo quingentesimo decimo nono.

Originale ln charta. ln margine inferiori impressum est sigillum. lo archi·
vlo lib. reg. clv. ragrsblensis.

 

