Sequitur secunda pars statuti.

Premissis igitur constitucionibus et ordinationibus de honestate
⁴ et morum, aliis denique negociis et observationibus ex ordine exaratis,
iam de divinis et ecclesiasticis nostrum collegium tangentibus, deque
illorum diligencia observanda et negligencia evitanda duximus ordi-
nandum. Et principaliter privilegia decimarum nostrarum ad mensam
nostram prebendalem spectancium deterritorio seu districtu Marocha ¹
provenire debentium, pro perpetua rei memoria statuimus inserenda.
Quorum tenor sequitur de verbo ad verbum et est talis; et quidem
prime, videlicet domini Eberhardi episcopi istius ecclesie zagrabi-
ensis, benefactoris nostri graciosissimi:

Eberhardus dei et apostolice sedis gracia episcopus zagra-
biensis ac supremus cancellarius regie Maiestatis. Omnibus Christi
fidelibus presentibus et futuris, presentium notitiam habituris, salu·
tem in omnium salvatore. Ad universorum noticiam harum serie
volumus pervenire, quod nos considerantes et in archano mentis
nostre sepius revolventes, quamsit caduca et fragilis presens vita,
et quamvis hominibus terrena felicitate gaudentibus sponsione fal·
laci longa temporis promittat spacia, fine tamen interdum coartatur
brevissimo, et sepe incautos ad ima deicit, quos vane spei solaciis
demulcebat. Hac igitur consideracione inducti et diligenti indagatione
reperientes quod in nostra zagrabiensi ecclesia, cui auctore den,
licet immeriti, presidemus, preter cottidiana suffragia que per mi-
nistros ipsius ecclesie pro omnibus Christi fidelibus ad laudem dei
generaliter fieri consveverunt, pro prelatis et episcopis eiusdem ec·
clesie, qui ex hac vita decesserunt, nulla unquam fieret specialis
memoria nec aliqua suffragia agerentur, imo exinde metu mentis
perculsi ac cupientes quantum cum deo poterimus, sicuti nostre sic
et nichilominus predecessorum et successorum nostrorum episcopo-
rum saluti congruis remediis providere et vite future commoda
nobis et eisdem bonorum actu operum divina opitulante clemencia
procurare. Habitis superinde unacum fratribus nostris, de capitulo

 

